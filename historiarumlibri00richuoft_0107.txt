RICHERI HISTORIARUM LIBER 111. 89

6. Interea Ottone rege Bulizlao Sarmatarum regi bellum
inferente¹, Ragenerus quidam, quem Otto rex ob custodiam
in Belgica dimiserat, multa quae illicita erant presumebat.
Inter quae aedes regias et predia regalia Gerbergae reginae,
quae in Belgica erant, tirannica temeritate ³ pervadit. Regina
vero apud suos* de repetendis prediis et aedibus regiis pri-
vatim consultare non distulit.

7. Inter quos cum paterb meus huius rei dispositioni
videretur idoneus, ab eo id summopere ordinandum petebatur.
Quod etiam ipse disponendum suscipiens: ‘Sinite', inquit,
‘per dies aliquot me istud explorare. Et si quidem nostris
viribus id par fuerit, procul dubio per hoc temporis inter-
vallum contemplabimur. Ad alia interim vos ipsos conferte.
Illud tantum a vobisc expediatur, ut, si a Deo nobis rei
gerendae oportunitas conferatur, apud vos nulla mora
attemptandid opus habeatur'. Sic quoque a sese soluti sunt.

8. Pater meus itaque ad oppidum predictie Ragenerie
quod dicitur Monsf Castrati-loci2, ubi etiam uxor eius cum
duobus filiis parvis morabatur, quosdam suorum, quos ipse
in militaribus instruxerat, dirigit, quig loci habitudinem mili-
tumque numerum, rerum etiam fortunam ac famulorum
exitum vigilumque diligentiam cautissime considerent. Pro-
cedunt itaque duo tantum in habitu paupertino ac usque
ad oppidi portam deveniunt. Exstruebantur tunc muri per
loca potioribus aedificiis. Unde et lapidum caementique
portitores saepe per portam egrediebantur regrediebanturque
presente quih operi presidebat. Adsunt exploratores et
ad comportandum lapides offerunt sese. Deputantur operi.
Daturque eis clitellaria sporta. Comportant itaque caemen-
tum ac lapides, ac nummos singulos singuli in dies acci—
piunt. Ante dominam etiam cum latomis et caementariis
bis cibati sunt, *curiose omnia contemplantes. Dominae
etiam cubiculum eiusque natorum diverticulum, sed et famu-
lorum egressum et regressum actionumque tempestatem, ubi
etiam oppidum insidiis magis pateat, multa consideratione
pernotant. Et diebus quatuor consumtis, dies imminebati
dominica. ¹ Sicque accepta laboris mercede k, ab opere soluti
sunt. Redeunt igitur, omnibus exploratiS, ac patri meo talia
referunt.

a) crudelitate 1. b) p. m. iam prima manu hic ec in sequentihus c) apud
vos 1. d) perficien scribere coepfunn e> post add. f) nnonsl, errore auctoris,
qui alia scribere voluit. g) q. diligentissime considerent 1. h) p. eorum
custode 1. i) aderat 1. k) operis precio 1.

1) Flodoardum male interpretatus est, qui a. 955. de bello contra
ungarios ab Ottone cum Burislao gesto refert. 2) Mons Castriloci‚
Mons, Hannoniae caput, intelligi videtur. Sed Flod. munitionem quan-
dam super charum fluvium cum Ragenarii infantibus captam narrat.

956.

⁸ fol. 32¹.

