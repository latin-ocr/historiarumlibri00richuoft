 

RICHERI HISTORIARUM LIBER ΙΙ. 47

Tandem vero multa expugnatione attritum ingreditur totum-
que pervadit. Arnulfi milites omnes comprehendit. Quorum
alios gladio enecat, alios uxori natisque repetendis conservat.

15. Com-gressusa Erluini cuma militibus Arnnlfi.

Arnulfus tanta suorum calamitate confectus, militesb
v colligit eosque in Erluinum mittit, qui eius terram usquc
ad oppidum depopulentur. Directique, incendiis circum-
⁴ quaque ac rapinis admodum deseviunt, multaque rerum preda
abducta, festinabant, cum legati ab Erluino affuerunt, qui
indicarent, quod, nisi totam predam sine mora redderent,
sine mora eis esse congrediendum. Hostes legationem sper-
nenteS, capta abducere accelerabant. Legati regressi, sese
abiectos referunt. *Erluinus cum quadringentis armatorumC
mox processit ac festinantibus supervenit. Illi vero preda
relicta conversi, irruentibus obvertuntur. Signisque collatis,
acriter dimicatum est. Predones fere omnes gladio occu-
buere, preter hos quos fuga belli violentiae exemit. Et
tamen ii, cum fuga eos exagitaret, ab Erluino postd insec-
tante atrociter fusi sunt. Erluinus predis receptis cum in-
gentibus hostium manubiis ad sua feliciter remeavit.

16. Belgicorume querlimoniae ad regemf super eius
evitatess.

Quo tempore Belgicorum principes ad regem conveniunt¹
ac Lauduni apud eum gravissime conqueruntur, eo quod
inconsultus omnia appetat. Si eorum quoque consiliis ad-
quiescat, in bonum exitum res suas deventuras memorant3

939.

⁸ fol. 17¹.

ad hoc etiam sese convenisse, ut quid velit eis iniungat, ’

quod cupit ingerat, si velit, consilio et armis, terra ma-
rique contra hostes sese congressuros, Rex ab eis fide
suscepta, cum multa benivolentia redire permisit, si fortuna
quandoque postulet, redire iubenS. Nec multo post et ab
AEdelstano Anglorum rege classis regi cum copiis missa est ².
Audierat enim, illum ab iisg qui maritima incolebant loca
exagitari, contra quos classis dimicaret regique nepoti auxi-
lium ferret. Comperto verO, contra regem illorum neminem
stare, ipsumque regem in partes Germaniae prosperum seces-
sisse, mari remenso ad propria remeat.

a) sus, um absc. b) militum cohortem 1. c) militibus 1. d) i. p. 1.
e) B, que, le absc. f) eum 1. g> his 1.

1) Flod. a. 939. de Lothariensibus refert, qui se Ludovico regi
committebant. 2) Flod. ibid.

